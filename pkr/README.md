# Подготовка за контролна работа

1. Напишете програма, която приема като аргументи число _N_ и пътищата към два файла и добавя към първия файл съдържанието на втория файл *N* символа след края на първия.

    **Забележка:** Не трябва да се използва `write`, за да се изведат самите символи от празното пространство между двата файла.

2. (*Вариант 1.*) Напишете програма `trf`, която се извиква по следния начин: `trf SET1 SET2 FILE1 FILE2`.  Тя трябва да изпълни командата `tr SET1 SET2` по такъв начин, че `tr` да чете от файла `FILE2` и да пише във файла `FILE1`.

    **Забележка:** Ако `FILE2` съществува, съдържанието му трябва да се презапише; в противен случай файлът трябва да се създаде.

    (*Вариант 2.*) Напишете програма `trfc`, която се извиква по следния начин: `trfc SET1 SET2 FILE...`.  Тя трябва да изпълни командата `tr SET2 SET1` върху всеки един от файловете `FILE`, подадени като командни аргументи, и да изведе резултата на стандартния изход.

    **Забележка:** Ако не е подадено име на файл като аргумент (т.е. командният ред е `trfc SET1 SET2`), програмата трябва да приложи `tr SET2 SET1` върху данните от стандартния вход.

3. (*Вариант 1.*) Да се имплементира командата `expand FILE...`.

    Командата `expand` замества табовете (`\t`) в подадените като аргументи файлове с определен брой интервали (в случая просто ще използваме стойността по подразбиране за този брой, която е `8`).

    **Забележка:** Ако не е подадено име на файл като аргумент, командата трябва да бъде приложена върху данните от стандартния вход.

    **Забележка 2:** Не е нужно да се поддържат опционални аргументи.

    (*Вариант 2.*) Да се имплементира командата `kill -SIGNAL PID...`, където `SIGNAL` е номер на сигнал, а `PID` е идентификатор на процес, на който да бъде изпратен този сигнал.

4. (*Вариант 1.*) Да се реализира програмно каналът между две команди `grep argv[2..] | head -n argv[1]`. 

    (*Вариант 2.*) Да се реализира програмно каналът между две команди `grep argv[2..] | tail -n argv[1]`. 

    **Забележка:** `argv[i]` е _i_-тият команден аргумент, а `argv[i..]` са всички командни аргументи от _i_-тия натам включително.
